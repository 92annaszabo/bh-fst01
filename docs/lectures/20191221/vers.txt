Elfogyott a csöves repjegy
a hazajövő gépen,
nem maradt más opció
csak a biznisz klassz énnékem.
Sürög-forog a kisasszony,
mintha császár volnék:
"would you like to have some wine?" --
hát persze, hogyne innék!
Lábaimat oda rakom,
ahova csak tetszik,
terpeszkedek, rosszabb vagyok,
mint a dölyfös jenkik.
A kisasszonyt alkalmasint
büszkén meg-megnézem,
én vagyok a legnagyobb ász
a B hetes ülésen.
Ezért is jó multicégnél
rabszolgának lenni,
kifizetnek mindent,
nem kérdezik mennyi.
Nem is félek már repülni,
szerelmem a turbina,
"bmazeg, flebrolut a phoár!" --
 turbulencia.
Nem baj, sok lett volna
a vörösborból mára,
arcomra is ült már
a Vörös Borbála.
Takarodót fúj a plénum,
szól a régi nóta:
félálomban fingadoznak
az El Silencióra.
Nekem sincs mér éberkedjek,
beágyazok szépen:
megnyomom az alvás módot
a B hetes széken.
kekec brincelj
